Beh jow vint, 't Hof Van Commerce, sjûkloatje
Wederom ne machtigen nummero ip oezne CD
"En In Izzegem", vintje toch ...

[Hook]

Zonder moeite, zonder slag
Zonder stwôt, zonder effort
Zonder geld, zonder liefde
Zonder genegenheid, zonder chance
Zonder compassie, zonder bladjes
Zonder toebak, zonder weed
Zonder niet, zonder niet, zonder nie-ie-ie-ie-iet

[Verse 1: Buyse]

'k zit 'ip 't dak van de wèreld en 'k kieke noa beneen
'k volle d'rof, recht ip myn mûle
'k springe rechte, 't doe gin zjir, of toch niet mjir
Dan ne marbel teegn joene kop
Ofgedropt van ip 100 mèters wôgte
De drôgte in myn kele, volt best da te verelpn
De skelpn van sportmann'n zyn ol gin avanse
Teegn myn offensief, ge grakt'er mô vanof me chance
't e nie omda'j chanc'èt daj 't verre goa bringn
'k kanne zingn lik bûstik en bradworst
Dommestiek verlost van de dagelikse dingn die u bezig ôudn
Tot verveelns toe
't è genoeg gewist
Myn lyk wèrd ipgevist ût de voart
Myn zwoard versloat veel antagonistn
't kan nie missn, da'n ol d'MC's van België
Benauwd zyn van ik
Ik, MC Pistolee in een vroeger incarnoatie
In een vwôrig leevn
't e woa, 'k è ier nog gewist
Onder nen andern noame
'k è ier nog gewist
'k kanne nie zeggn da 'k mie skoame
Voe de maniere woarip da kik ol dobstakels executere
'k passere, an de revue van d'MC's
Die d'annaaln van de geskiedenisse zuln ingoan
'k lwôpe verloan, è'j mie verstoan ?
Of moe'k mynzelvn nu nog ne kjir eraaln?
Of moe'k der nog nen boas van de hiphop bie oaln?

[Hook]

Zonder moeite, zonder slag
Zonder stwôt, zonder effort
Zonder geld, zonder liefde
Zonder genegenheid, zonder chanse
Zonder compassie, zonder bladjes
Zonder toebak, zonder weed
Zonder niet, zonder niet, zonder nie-ie-ie-ie-iet

[Verse 2: KOWLIER]

Ah, ik weete de legende van de goe MC's
Dus kom môr ol een bitje dichtr
Ik ben de stichtr van de nieuwe loge
't perkament zit in de zwarte koffer
'k ben een minselyk offer
Ik ben de ridder van de gloazne salongtafel
En myn prinsesse bakt ne wafel
Ôk gedoan è me zwemmn in de vyver van 't kastjil
D'interpretoatie van een ongezien taferjil
Ip myne grond, ip myn percjil, wèr'ter gefjist
We drinkn en we smwôrn en we eetn om ter mjist
En achter dhoage springe'k ip myn pèrd
'k doe myn langk oar nwoi nie in ne stèrt
'k zwèr'et en 'k èr'et oe'j mie bedient lik god in Vrankriek
Kiek mô nô Dommestiek at ie
Me zyn lanse ol zyn teegnstanders versloat
Mô 't e doarover nie da 't goat
Ik ben Flip Kowlier, noem mie nwoi gin skytpapier
Ge ziet da toch van ier, 'k transformeer in ne vampier
En 'k byt'in joene nekke
En ôut een bitje zjir'toet zyn 't u spiern da 'k verekke
U bloed da 'k oflekke
Kvliege were weg noa de grotte in 't kastjil:
Ik ben nû voldoan en gie zy'nie mji gjil
'K ange me myn wôft onderstebovn ant plafong
'K voll'ôzwô in sloape en da zonder pardong!

[Hook]

Zonder moeite, zonder slag
Zonder stwôt, zonder effort
Zonder geld, zonder liefde
Zonder genegenheid, zonder chanse
Zonder compassie, zonder bladjes
Zonder toebak, zonder weed
Zonder niet, zonder niet, zonder nie-ie-ie-ie-iet

[Verse 3: KOWLIER]

Aha, dikkers akk ik drwôme
'k zitte 'k ik int spel, ge kent da wel
'k wille wel mô 'k kanne niet
In myn drwômm ben 'k lwôm mô 't es een feit
Da 'j in de realiteit nie moe noazn, kbrikn
Voazn me jolijt
'k rie me pèrd en karre deur nbus
't es ol loate mô 'k ben der wel gerust in
'k ben gin kwoad verwachtende
'k zie een poar overnachtende spinn'n
't onheil kan beginn'n, de grond goat oopn
't kom ne zômbie ût, 'k pakke myne zak
Myn ninja stokkn d'rût, en in ne flût e de zombie nog dwôder
Myn ego were grwôdre
't es een twad te zeggne me diene stoefer van Cauw'liers
Em omringn me vampiers

[Verse 4: Buyse]

Ik è actie nwôdig lik brwôt of 'k goa dwôd onder de grond
'k droaie rond, ô'k te vele g'inhaleerd è van myn sigarre
'k verwarre de goegelwôvige massa
ô'k an de kassa van de winkle toekomme
Godverdomme, 'k begunne te rapp'n
Ge moe ze zien kiek'n lik nen ont ip 'n zieke koe
'k kete een bitje vloe oe vanachter de zjaloezie
De mins'n of te loern mô ze zien mie nie stoan
En toch ben 'k ier aanwezig, begun mie mô te vreezn
't es ier niemand veilig
Keun'j de woarskuwinge nie leezn ip 't bordje vwô myn deure
ô'k den ôto wegsteure noa d'n bwôrd van d'n afgrond
Dommestiek is ongezond

[Hook]

Zonder moeite, zonder slag
Zonder stwôt, zonder effort
Zonder geld, zonder liefde
Zonder genegenheid, zonder chanse
Zonder compassie, zonder bladjes
Zonder toebak, zonder weed
Zonder niet, zonder niet, zonder nie-ie-ie-ie-iet