[Verse 1]
Ei, giedoa, moe'j ne kji 'n twô weetn ?
'k goa ne kji 'n twô zeggn
G'oad ier nie gezeetn, aa'k ik ier nie gewist
Ge vold'achterover,'t e nie pover
Leverancier, de bekokstover
Stoefbuzze nummer jin, lik gin jin
Ge wit me wuk da'k bezig benne
En da dômji myn industrie droit ip vulle toern
Lik ip Holland, woarin dan zin tasse soepe roern
Da wit'j ip vwôrand

[Verse 2]
Kom ier bier e 't beste bier van België
Wuk zegd'je, 't e gin woa, zy'j gie nie beskoamd
Ze zôn u moetn vangen en in de nette smytn
Ge kent tôn nie ip myne skwône kop skytn
è'j 't gwôrt ?, mô jongne toch
Wuk goat dad'ier zyn de, ge werkt ip myn zenuwn, ge zyt nen ambetanterik
Kiek noar ik ô'k bezig benne teegn gie, laffe salami
'k skipp'u me myn skoen van ier nô Walibi, en were
'k visere, ol de die die wok mô jinne kji in myn ne weg lwôpn
Goan ginne moetn kwôpn
De leverancier vangk slachtoffers met wôpn
Begin mô weg te lwôpn
ô'j buzza goa zien strwôpn

[Verse 3]
Wuk ist dih vintje, noa wuk zit je zwô te loern
Est noa mie da'j zit te kiekn
Vind je mie mieskien ne stoern?
Kiekt je noa myn gat ô'k mie stûpe
Voe mynne stylo ip te roapen, da 'k liete volln
Beh joag, ge moe nie probeern van nen droi te geevn
An 't feit da 'j zat te gaapn ût d'oekn van j'nwôgn
Zuk nen drwôgn, èk ik nog nie dikkers teegn gekoomn in myn leevne
Drwôge, mô drwôge, 't es ter godver nog nie neevne
En ge meugd'ûtskjin me mie te playbacken
Stiksken achterdoendre, 'k è'j ier te stekkn
En 'k skippe ip u skeen tût da'j vul zit me blauwe plekkn
De reuvn vliegn in 't ronde, vette dikkenekkn

[Hook]
Wyder zyn 't hof van commerce, de micro in oes pwôtn
Ongelwôflikke stwôtn, steekn w'ût
't hof van commerce, gjille daagn bezig
Geliek wuk da ter komt, wyder skjin niet ût

Wyder zyn 't hof van commerce, de micro in oes pwôtn
Ongelwôflikke stwôtn, steekn w'ût
't hof van commerce, gjille daagn bezig
Geliek wuk da ter komt, wyder skjin niet ût

[Verse 4]
Sucker-MC's zôn ze godver moetn kort steekn
Voe 'n gjil ende, bachtn slot en grendle
Nie van Wôstende, mô van Izzegem
Kommn de best'artystn
Ge moe nie peizn van mie ier een bitje te zittn tystn
è'j da goe verstoan
Ge moe nie willn lwôpn vwô da'j subwôrt kan goan
è'j da wel goed deure, 'k ben weg oe d'achterdeure
't zie mie niemand lwôpn ô'k me myne velo wegskeure
Noar andre contreien en noa verre horizontn
Geliek woa da 'k noa toe goa, ze zien mie gèrn kommn
Ze zeggn doar e buzza, nû goa'm oes amuseern
De zji goat ût mekoar, da 'k ip 't gemak kan passeern

[Verse 5]
Ei, zeisezeisezeise en de reste goa'k nie zeggn
'k goa nog oltyt deure, myn grenzn goa'k verleggn
De mjiste minsn zyn nie ip d'wôgte van de activiteitn
En de feitn van de zake, 'k zette myn dûmn in under kaakn
Beh joak, ik ben de zeune van myn moedre
Ze noem Vervaeke en 'k make da iederjin content is
ûtgenoomn d'n deen die verwend is en nie consequent is
Want doa ôude 'k ik mie nie mee bezig
De boekskes da 'k ik leze, 't zyn vrji intressante
't verhaal van ne zwarte panter, mô 't e ne lanterfanter
Wuk es ter ambetanter dan een pûste in u neuze
'k weet ut een meuze, ge zôut tôn best kiekn voe joen jongen
En 'k trekke de grysde rwôk in myn longn
Wuk e den biename voe Cauwelier
Gjil zjûste geroadn, 't e de Levrancier

[Hook]
Wyder zyn 't hof van commerce, de micro in oes pwôtn
Ongelwôflikke stwôtn, steekn w'ût
't hof van commerce, gjille daagn bezig
Geliek wuk da ter komt, wyder skjin niet ût

Wyder zyn 't hof van commerce, de micro in oes pwôtn
Ongelwôflikke stwôtn, steekn w'ût
't hof van commerce, gjille daagn bezig
Geliek wuk da ter komt, wyder skjin niet ût

[Verse 6]
En 'k skryvve myn tekstn tussn de soep' en de petattn
Tussn pot en pinte, zy'j nie welgezind dih ?
Ik anders wel, 'k ben in myne goein
'k zoeke gin spel, 'k will'een bikke stoein
Iederjin ip den dansvloer springd'omwôge
ô'j da nie zie zittn moe'j nie roar doen da'k Vwôge teegn gydre
In brussle me moatn en sympatisantn en aanverwantn
Eh joak, 'k zitte were met een bitje snot in myn neuze
Dus 'k snûte, 'k steke myne zakkndoek noa bûtn deur de rûte
En ô'j nie froi zyt steke 'k u kort in de mûte, tûte

[Verse 7]
D'n dommestiek es ip boane noa d'n top van de wèreld
De kèrel, de specialist, 't e nen diern
Ge moe nie vele viern, en skjid ût me zwô te tiern
Zyn da nû maniern? è'j da nû nog geweetn?
G'è geskeetn, ge zyt vergeetn
Ge moet 't mô weetn, ût het wôge ût het erte
'k zie'j weglwôpn in de verte
'k zie'j gèren goan, den doad is ier gedoan
Myn vijandn zyn gesneuveld, g'èt goe gwôrt, g'èt verstoan
Da'j 't verstoan èt, è'j 't verstoan