[Verse 1]
De mythe van Buzza wèrd vwôrtgezet
In annaaln en verhaaln
En kanaaln ût 't brein
En 't refrein van myn leevne
E gjil deurspekt me turbulentie
En straaln ût 'n ander dimensie
'k pakke residentie in joen wôft
En 'k vermwôsse joen principes
En 'k verklwôte joen gelwôf in joen zelvn
Wuk è'j nû nog te memmn bûtn lof voe Buzza
Zjuste nie te piete
't e me vrji veel rûze da'j respect è voe joen eign
ô'j gie mie in actie zie skietn
En zie smytn med assietn
ô myn teetne mie gesmakt èt ip restaurang
Lik nen boemerang kjirre 'k ik were ô'j mie weg smyt
En subbyt zy'j diene shit kwyt
'k pakke nog ne hit van die latte dikke platte
Mô nen dikke vette snikkre van die zwoare koader dertiene
'k èt ier ol geziene
Ge keun nie veel mjir an dan een treksken of tiene
Mô we 'k kan toch nog èn
Myn rolln goa gezwind
't smwôrn nog veel mjir en de gevolgn doen gin zjir

[Verse 2]
Mô 'k è wel ol vermeld da 'k gin pyne kan ervoarn
De zale springd omwôge ôn oes bassn weerol verzwoarn
Dommestiek te vermoarn
In nen zwoaren en we spoarn gin MC's
Die peizn van oes t'evenoarn
En ge ziet in Izzegem zittn we der nie mee in
Van de meute te ontstemmn

[Hook x2]
Der zyn gin concurrentn die oes keun testn
Der zyn gin ûtdagers die oes keun pestn
Gin jin nen vijand ist er oes'nen bestn
Want fysiekelik pynlik zyn oes tekstn

[Bridge]
De izzegem-connectie straal nog altyt zyn reflectie
De inspectie van confectie ip de wyk van de Matexi
'k beginne de retrospectie van myn vrji carrière
't e gin strontaffaire, 't e bère
Dikke zjivverère

[Verse 3]
We goan in 't stad in
't pekkedonker richtinge van 't centrum
's nachts bloein w'oopn lik nen rwôn dendrum
We passeern an d'allekes de kiekekwjikkerie
'k kriege zukken ônger, mmmm, kiekerie

Wyder doa bynn bie d'oan en d'inn'n
'k pakke doa een kiekn bie eur ne nekke
En zjust'ô'k em oftrekke, komt d 'n boer doa toestekkn
'j kan myn gat oflekkn, unh

We keun nog zjuste weglwôpn oe de achterdeure
En 'k spring'over de droan woabie da'k myn veste nie skeure
't is toch godgeklaagd met ol die boern
Die benauwd zyn voe 'n kiekn te verliezn
Mô 'k pakke nû myn biezn

Moe'j vraagn achter ol die incidentn met d'n dommestiek
Moe'j wryvvn ip de floske van de repgjist
Om ter mjist

Nie bedjisd meug je zyn
Mô puur van erte
Een stik of vier vûffrangstikkn
Ip myn stertebjintje angn d'r ier te zwiereln
Myn stjintje drage 'k ik bie an de wèreld van de hiphop
'k spring'in 't sop

En de strop an de gal'gebrûke 'k
Ik voe de concurrentn ip te knoopn
Ip de Zûtpole of in de troopn
Want d’er zyn gin concurrentn die oes keun testn
Der zyn gin ûtdagers die oes keun pestn
Gin jin nen vijand ist er oes'nen bestn
Want fysiekelik pynlik zyn oes tekstn
Ik goa'j ipzoekn en ô'k u teegnkomme
Goa 'k ik u oftroevn

Moest 'k gie zyn, tôn kwôp'k vesk'onderbroekn
Ge goat in joen broek doen en
Joen billn goan an elkoar koekn
't e gin avance voe der u moatn bie te roepn
Want doamee goa'j nog niet te veel vwôrûtgang boekn
'k èt u oltyt ol gezeit da'j mie gink vervloekn

Ge zyt benauwd da 'k ik u lief goa oftsjoepn
Miserie me myn eign lief goa 'k ik nie zoekn
Doabie, joen lief ôud eur mô bezig met iederjin te poepn
Verstoa'j 't nû? Ik doe't oltyt skwône ût de doekn
Ik ben de man ôt de woordn ût myn mond floepn
Ge zyt nen dief, ge zyt bezig me myne col te skoepn
't es zwô simpel lik speeln me hoelahoepn
Ik ben soldoat en ik leide myn sûpertroepn
We zyn de crèm van de europese hiphopgroepn, weh jow
Ik ben de stoefbuzze nummer jin
ô'j peist da 'k stoa te liegn
Kus ze, 'k tert'ip joen tjinn'n

Ik ben de stoefbuzze, de pionier
ô'j peist da 'k Ronny noeme, kus ze, 't e Cauwelier
Ik ben commercieel ingesteld
Da geef 'k toe, mô da wil nog nie persé zeggn
Da 'k ik olles doe voe geld in myn zakkn t'èn
'k è nog jirgevoel
Myne muziek dat es myn leevn
Dus zwiegt of zoekt je boel?

[Hook]
Der zyn gin concurrentn die oes keun testn
Der zyn gin ûtdagers die oes keun pestn
Gin jin nen vijand ist er oes'nen bestn
Want fysiekelik pynlik zyn oes tekstn