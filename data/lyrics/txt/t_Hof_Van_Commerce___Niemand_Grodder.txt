[Intro]
Twi MC's en jinne DJ
Arter dan art lik ne stoalne kei
Der è niemand grodder
't skippet niemand vodder
En voe sucker-MC's zimme widder Big Brother

[Strofe 1: Buzze & Kowlier]
Mo w'oedn oeze weetnskap voer oeszelvn
En loatn uus persoon deur stoef bedelvn
't Zin hjille verhoaln en me goant u verteln
En me kun' ondertussn de champagne besteln

't Is ier de K-O-W-L-I-E-R
'k smitte rond me geld en da doe gin zjir
Ol die jonge meistjes noemn mie menjir
'k kriege telefongnummers kjiér achter kjié
Mô ik benne gentil
Surtout teegn ne zie
Mor ook teegn eur nichtje mô da wit ze nie!
En ton moestet komn, kpanikjire nie
'k eur een koamer voe drie in de petit ami

Wudder zin 't Hof-van-co-mmerce
Bof emme gern en tis gin dikke farce
Van 's nuchtens toe 's oavends en van ier noa doa
O'k wandeln up stroate of o'k een twoa stoa
Ik go nooi nie stoppn, ik doe oltid vuort
Pakt de micro uut mien hand en ik pleege ne moord
Ton werre kik keunink van den bak
En kriege een eign bladje ip den almenak

[Refrein]
We kun nie stoppn en we goan nie stoppn
Van stoppn is nie voer oes!
Want de rappers teegnwoordig, vintje, 't è ginne vetn
En jin vo jin zin z'ol jaloes
Dus we kun nie stoppn en we zuln nie stoppn
Want stoppn is nie voer oes!
Want wieder eetn kaviaar en foie gras en zidder appelmoes

[strofe 2: Kowlier & Buzze]
Wel ik noeme Flip en ik benne hip
Minne noame stoa geskreevn ip u lief der slip
'K moake compact discs en e videoclip
En we bwurn ee een pietje lik nen microchip
'k Ben bekend van ier tot in Hong Kong
K En een bar in mien us me ne privé-garçong
'k E nen nieuwen draodloozn telefong
Ik en twi droaitoafels en ne saucisong

Goaj u viengers oflekn ip oezne show
Lik ne kiekn an't spit of nen tournedos
Sause van koas en orloffgebroad
Min teetn serveern is ne goeien doad
'k Ben joenen dessert en ik servere min eign
Wuuvje, kzoe wel ne kji joen zoadel bestijgn
Moa kgoat nie doen want ge riekt nor andjoen
En g'et de contourn van ne woatermeloen

[Refrein]
We kun nie stoppn en we goan nie stoppn
Van stoppn is nie voer oes!
Want de rappers teegnwoordig, vintje,'t è ginne vetn
En jin vo jin zin z'ol jaloes
Dus we stoppn nie me rockn, zelfs al zoen me moetn knokn
Hjille noaties goan we te lief
En on der brokn van komn zin ze zidder stagiair
En zimme widder boas and'n unif

[verse 3: Buzze & Kowlier]
Ik ben Serge B en ik fjiste nie mee
Mor ik goan me je wuuf nog de wuuve wc
En ik goa van dien en ik doe azwo
En 'k pakke ze ton ip de lavabo
Ik e gel in min oar, ik e eau de toilette
Kostelike kleern en een zwembrevet
Ik ben ne mens up een missie en met ne pris ip min uoafd
En 't vier da kik stichte wer nie uutgedoofd

Ik ken e leerne veste van e kolf lik gie
Wer ik bejubeld deur den elft van de dinastie
Ne lacoste boi en een broek van Chipi
Iederjin van overolst zien zot van mie
Rock & roll en gjin Tex-mex
Drie ki per dag doe kik zwoar an seks
Wuvje, moe nie drect betoaln, k anvèrre wok checks
'k Komme overal ter wèreld, juste lik Fed-ex

[Refrein]
We kun nie stoppn en we goan nie stoppn
Van stoppn is nie voer oes
Want de rappers teegnwoordig, vintje, 't is ginne vettn
En jin voe jin zin z'oal jaloes
Dus we kun nie stoppn en we zullen nie stoppn
Van stoppn is nie voer oes!
Want wieder eetn kaviaar en foie gras en zidder appelmoes

We kun nie stoppn en we goan nie stoppn
Want stoppn e niet voer oes!
Want de rappers teegnwoordig, vintje 't is ginne vettn
En jin vor jin zien z'ol jaloes
Dus we stoppn nie me rockn, zelfs ol zoeme moetn knokkn
Hjille noaties goame te lief
En on der brokkn van komn zin ze zidder stagiair
En zimme widder boas an d'n unif