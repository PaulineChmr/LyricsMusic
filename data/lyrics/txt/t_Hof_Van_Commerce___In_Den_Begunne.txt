[Verse 1]
In den begunne wos ter goaz'en donkerheid oovrol
En gjille daagn skuddn met oardbevingn en ol
Môr ip nen donkern dag leien de goden doar en ei
Een leevnde stjin'ne ploate
De profeetn aan't gezeid
't begoste doa beweginge vanbinn'n in die skulpe
En met d'hulpe van de wind volt die skulpe doar in stikkn
En van tussn ol die restn komt er een figure ipgedoemd
't Wo d'n dommestiek in de Genesis vernoemd
't Papier es gewillig, wit en onverskillig
Fynder dan de fee en de woordn zyn grillig

[Verse 2]
'k ben bezig over gie, de profeetn van financie
't feit da'j noa de messe goat
Da gif gin bitje garantie ip 'n beter plekke in d'n emel
ô'j da peist skiet je ne kemel
Doabie, est doa zwô goe misskien
Olle daagn pap me zemeln?
Gezonder dan den hemel want 't vowk es van de bjisten
Noemd'je gie da fjistn, ge zyt verzekers d'n jistn
Ei, ei, is 't gin woa misskien
Ei giedoa, zegd'je gie da 't gin woar is
Voeld'je de warmte van de liefde des gods
Of 't inferno van den dûvle?

[Verse 3]
De verleiding' es grwôt
En in de pitte van de drûve groeit er nen bwôm
Eet je van de vruchte, tôn wèrd joen lichaam lwôm
Ge keun nog nie zonder bwôm
Vrede voe de minsn ip d'èrde
Es een snotvollinge voe d'helle
Da zal een congestie, voe mjir of een snottebelle
't vier slipt verzichtig deur de celle
Zoek ginne reden achter 't gjinne da'k vertelle
D'n ollerjistn dag dat de wèreld rond de zunne droide
Stôn 'k ip de rotsn, lik de gjistjes da 'k benne
De lava rond myn leen, kan mie nie ambeteern
'k goa'j imformeern
't kan joe misskien intresseern, imponeern, calligrafeern
Met de micro mollesteern
Introgeern goat u ljirn van nwoi
Te revolteern tegen Buzza
D'n ippergod van 't vagevier
De bliksems ût myn vingers goan u treffn
Met veel vertier

[Verse 4]
Ei, ei, ei, ei, Es 't gin woa misskien?
Wèrdig ben 'k ik van d'n boek te pakkn
Van de zegels te verbreken en d'incantoaties te leezn
Wan 'k è de ljiw versleegn an d'n bwôrd van d'helle
'n skelle van zyne kop è 'k in de lucht gesmeetn
En 'k ben ipgesteegn noar d'n trwôn van 't inferno
In limbo, zal ik under zûvern
Van ol de zworte plekkn ip under ziele
Da 'k tôn nog 'n bitje spele
't zie van under zjikkers zorgn
Da 'k ik mie nie vervele

[Verse 5]
Zalig es den deen die de profetische
Woordn ût myn tekstn van bûtn kent
't es evident, dat ie zal verwend wèrden
't goa ne grwôtn ûl zyn ôt ie nie goat aanvèrdn
'j goat er vet mee zyn, me zyn gebakkn pèrn
Pèrn zyn zwèrn ip gebied van vertèrn
'k stapp'ût myne trip, myne vwôrname Filip
Yes, de levrancier dus en nû goa 'k ik noar ûs