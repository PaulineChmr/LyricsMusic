[Verse I: KOWLIER]

Joengens van plezier, 't Hof Van Commerce, met ik, den beatlevrancier
De pionier in de dingn da 'k doe twope me Buyse, 'j legd were jin toe
Nû nog ip de grond, sûbyts in de lucht, de Izzegem-connectie, dad e ginne klucht
'k pakke't u nie kwalik ô'j verzucht, wiedr zyn berucht, teure nie gan slaapn zonder une lucht
Want ik ben de stafchef van 't leger van commerce, ik perse ol myn vijandn of
'k verbanne ze noa d'eilandn des dwôd, ze goan noa doa met d'n bwôt
Jin vwô jin wèrdn z'ofgeslacht domme klwôt
En tôn vliegn z'in de vljismeulne
Achter da 'k ze zorgvuldig in stikkn è gezoagd
Noem mie mô nen beul of noem mie mô de bjiste
't e vwô 't hof van commerce da'j wèrd gedaagd

[Verse II: BUYSE]

Ik liep'overlatst over stroate en wie kwam 'k doa teegne
En 't wo joen dikke moeder. Kom ze doa noa mie, ze begoste lik te zoagen
Mô 'k è der nie van gwôrd want 'k koste nie verdroagn
Da z'in myn richtinge stong t'oasmen. 't wo lik goaze
Da 'k in myn oanzichte krjigge
'k zwjigge lik vermwôrd, 'k woare der subwôrd van aangedoan
De bjistn en de plantn vergoan woa da ze zy passeert
De grond beeft onder eur gewichte 'k verzwichte onder de stank
Ofgeskeidn deur eur zwjitkliern, de stiern zien eur wel zittn, de dikke koe
Ge moe ze zien zwoegn ô ze moe wandeln oe'j 't ol wandeln keun noemn
U moeder es zwô ljillik, ôu't rynt, 't rynt ter nevenst
U moeder es zwô dikke da ze vet goa gan geevn in de vetbank voe de dee die te mager zyn
J'moeder kan sagrittn rolln met eur onderkinn'n

[Verse III: KOWLIER]

Ei, Flip Cauwlier, roept je mie, ik stoa ier in 't vagevier
Nie blusboar deur den bestn pompier of nen brandweerofficier van 't korps van Izeggem
Ik ben nie te temmn deur ne verkjirsbrigadier
'k wete nie oe lange dat da spel ier nû ol deurt
'k wete nie oeveel lyk'n da 'k ik è weggesleurd
'k wete nie woarom da'j gie nie zwô slim zyt lik mie
Weet je da'j te doen èt met'n onglwôflik genie

[Verse IV: BUYSE]

'k zôu zeker beter nie begûnn reppn over u voadre
Van j'e nog veel slichter dan j' moedre en da wos ol zwô slicht
In 't gesticht zittn der gassn die zûverder zyn dan gie mô minder dan ik, oe es 't toch meugelik?
'k ben kloarder of Spa, 'k rieke beter dan Fa, zelfs Claude François wo minder bekend dan BZA
D'n beroemdstn van ol'male en wok de slimstn, niet te vergeetn, de skwônstn, dus begun mô niet te titsn