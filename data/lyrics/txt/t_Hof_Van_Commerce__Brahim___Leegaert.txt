[Refrein]
Ik, ik ben een echte leegaert
Leegaert’rie zit in mien bloed, voe tgeval da je nog nie mee woart
Leegaertzwieit, tzit zère grieit
Joat
Ik, ik ben een echte leegaert
Ik ên voe nie te veel gin goeste, voe tgeval da je nog nie mee woart
Leegaertzwieit, tzit zère grieit

[Strofe 1: Buzze]
Ge meugt et zeker zien
Tzwieit van een leegaert zit gauwe grieid
Int lank en brieid en oh zo wrieid
Zoek ek redens voe nie te moet’n travailler’n
Ik gôn mie nie forcer’n
Nie voe de riekdom van de wèreld
Kzwèret, kèrel
Kben kik niet met geld
Ôk et nie verteld
Den bankcontactautomoat is vee te verre
Ik ben een sterre
Wandel’n is benêen mie
Ik kriege dust
Ok ook mo peize
An de lange reize
Van de zetel nô de frigo
De gedachte
Wer mie te machtig
Ik moete sloap’n
Tleven is toch omslachtig
Mien ôafdactiviteit is gieiw’n
Lik de lieiw’n
Die juste vee te vele gêeten ên, in de zunne
Ik nie wulle, ik nie kunne
Lik e groate lege tunne

[Refrein]
Ik, ik ben een echte leegaert
Zoender mien bedde en mien kaffie ist er niet’n die goat
Leegaertzwieit, tzit zère grieit
Ik, ik ben een echte leegaert
Zoender mien bedde en mien kaffie ist er niet’n die goat
Leegaertzwieit, tzit zère grieit

[Strofe 2: Brahim]
Up zoendag wete kik nie wuk gedoan
Môh joeng
Ik bluv’n liever ligg’n dan dak moet’n goan upstoan
Ik voele mie zo luzig
Wit je gie wel wuk dat dat is
K’ên lik nie te vele goeste voer etwuk te zegg’n
Mo kvoele mie lik kattepis
Kzien zo le-e-eeg
O je gie voelt wuk dak ik voel’n
Ei zing mô me-e-ee
Kzien zo le-e-eeg
Kzien zo le-e-eeg
O je gie voelt wuk dak ik voel’n
Ei zing mô me-e-ee
Zo leeg, lik ne leegaert
Zoender mien bedde en mien kaffie ist er niet’n die goat
Lik ne leegaert
Lik ne leegaert
Zoender mien bedde en mien kaffie ist er niet’n die goat
Lat mô zitt’n

[refrein]
Ik, ik ben een echte leegaert
Komme slicht ak peize an werk, voe tgeval da je nog nie mee woart
Leegaertzwieit, tzit zère grieit
Ik, ik ben een echte leegaert
Kben nie gebor’n voe te werk’n, voe tgeval da je nog nie mee woart
Leegaertzwieit, tzit zère grieit

[Strofe 3: Kowlier]
Oe loat ist ol
Ken van hieil de dag niet’n gedoan
Nog nie no buut’n gegoan
Ak et gewet’n, ak zeker een bitje loater upgestoan
Kgoan der nie te veel woord’n an vuul moak’n
Kben leeg en kzitte hieil den tied te goap’n
‘tieinigste da mie echt kan skill’n, zien films up dvd en een bedde voe te sloap’n
Die dvd’s zoe’n eigenlijk binn’n moet’n
Kbetoale kik niet anders dan boet’n
Kzoe ze beter geweun begun te kop’n
Mo ton moe kik nog een hieil stik verder dan tevoaren loap’n
Tis ol zo lastig voe mie
En eerlijk gezeid, veel goeste ek nie
Ei pak ne kieir de telefon up

[Outro]
Allo? Tis voe gie